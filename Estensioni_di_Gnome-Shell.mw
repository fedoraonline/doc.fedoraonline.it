== Introduzione ==
Le estensioni rappresentano la vera novità di Gnome Shell: esattamente come per Firefox, attraverso esse è possibile aggiungere funzionalità altrimenti non presenti nel sistema. Tutto ciò, va ricordato, senza necessità preliminari di installare pacchetti aggiuntivi (salvo rare eccezioni). Per fare un esempio, quindi, è possibile sia aggiungere un'icona per le previsioni meteo sulla barra superiore, esattamente come con i widget per gnome-panel, xfce e lxde, sia re-implementare l'effetto Coverflow fornito da compiz, alla pressione di alt-tab. Il tutto in pochi secondi, senza necessità di riavviare il sistema.

Lo scopo di questa guida, dunque, è di fornire un elenco dettagliato e aggiornato delle varie estensioni disponibili, dettagliandone gli effetti e gli eventuali pregi o difetti.
== Case testing ==

Allo scopo di testare le varie estensioni, anche su configurazioni di sistema diverse, è stata dunque creata una Live USB. La versione in uso, in linea di massima, verrà aggiornata tempestivamente all'uscita di ogni nuova release. 

VERSIONE ATTUALMENTE IN USO: '''''Fedora 18 / Gnome 3.6'''''

== Riferimenti ==
Le diverse fonti da cui verranno scaricate e installate le estensioni saranno le seguenti:

a) I repo ufficiali

I repo di Fedora rappresentano il primo approccio per tutti coloro che vengono a contatto per la prima volta con le estensioni. Tramite Yum o Packagekit è possibile vedere (ed eventualmente installare) un elenco delle estensioni disponibili. In linea di massima, il nome del pacchetto è quasi sempre "gnome-shell-extension-" seguito dall'identificativo dell'estensione. Dunque, per visualizzare la lista completa è sufficente ad esempio digitare da riga di comando "yum list gnome-shell-extension*".

NOTE: Da segnalare che queste estensioni non sono sempre aggiornate all'ultima versione, in quanto seguono il processo di testing e verifica imposto dai repo. 

b) I repo di RpmFusion

Attualmente, nei repo di RpmFusion è presente una sola estensione, ovvero Weather (che vedremo nel dettaglio più avanti). Ciò ovviamente non preclude la possibilità che altre ne vengano aggiunte in futuro. 

NOTE: Esattamente come per le estensioni presenti nei repo ufficiali, anche per queste vale la considerazione relativa al processo di testing e verifica.

c) https://extensions.gnome.org

Questo è il sito ufficiale di gnome per le estensioni. Tramite esso è possibile installare, abilitare, rimuovere o disabilitare le estensioni con un semplice click del mouse (a patto di usare Firefox o Chrome).
È inoltre possibile visualizzare un elenco delle estensioni installate nel sistema, comprensivo di quelle non funzionanti ed eventualmente aggiornarle. 

NOTE: A differenza delle estensioni presenti nei repo, queste vengono aggiornate costantemente. Questa procedura non è però esente da bug o difetti di programmazione e può capitare che un estensione non funzioni, o che non si installi proprio. Prima di installare, dunque, è sempre consigliabile leggere i commenti degli utenti, presenti nelle rispettive pagine.

d) http://www.fpmurphy.com/gnome-shell-extensions/

Blog di un esperto programmatore con una sezione dedicata specificamente alle estensioni. Da notare che l'installazione, in questo caso, va effettuata manualmente scaricando il file tar.gz e decomprimendolo all'interno della cartella delle estensioni. 

NOTE: Aggiornato regolarmente ma non frequentemente, le estensioni in esso presenti sono da considerarsi 'sperimentali'.

== Recensioni ==
