== Introduzione ==
Le estensioni di Gnome Shell sono la vera novità di gnome 3: esattamente com'è possibile con Firefox, tramite un estensione si possono aggiungere funzionalità altrimenti non presenti nel sistema. Tutto ciò, va ricordato, senza necessità preliminari di installare pacchetti aggiuntivi (salvo rare eccezioni). Per fare un esempio, quindi, è possibile sia aggiungere un'icona per le previsioni meteo sulla barra superiore, esattamente come con i widget per gnome-panel, xfce e lxde, sia reimplementare l'effetto Coverflow fornito da compiz, alla pressione di alt-tab. Il tutto tramite un semplice click.

Scopo di questa guida è appunto quello di sperimentare e recensire le varie estensioni disponibili in rete, per dare un'idea aprioristica di quale potrebbe essere il loro apporto al sistema e soprattutto la loro utilità per l'utenza.

== Case testing ==
Per fare ciò, le estensioni verranno testate su di un sistema live in usb.

'''''La versione di Fedora attualmente in uso è la 18, con gnome 3.6
'''''

== Riferimenti ==
Le diverse fonti da cui verranno scaricate e installate le estensioni saranno le seguenti:

a) I repo ufficiali

I repo di Fedora rappresentano il primo approccio per tutti coloro che vengono a contatto per la prima volta con le estensioni. Tramite Yum o Packagekit è possibile vedere (ed eventualmente installare) un elenco delle estensioni disponibili. In linea di massima, il nome del pacchetto è quasi sempre "gnome-shell-extension-" seguito dall'identificativo dell'estensione. Dunque, per visualizzare la lista completa è sufficente ad esempio digitare da riga di comando "yum list gnome-shell-extension*".

Da segnalare che queste estensioni non sono sempre aggiornate all'ultima versione, in quanto seguono il processo di testing e verifica imposto dai repo. 

b) I repo di RpmFusion

Attualmente, nei repo di RpmFusion è presente una sola estensione, ovvero Weather (che vedremo nel dettaglio più avanti). Ciò ovviamente non preclude la possibilità che altre ne vengano aggiunte in futuro. 

Esattamente come per le estensioni presenti nei repo ufficiali, anche per queste vale la considerazione relativa al processo di testing e verifica.

c) https://extensions.gnome.org

Questo è il sito ufficiale di gnome per le estensioni. Tramite esso è possibile installare, abilitare, rimuovere o disabilitare le estensioni con un semplice click del mouse (a patto di usare Firefox o Chrome).
È inoltre possibile visualizzare un elenco delle estensioni installate nel sistema, comprensivo di quelle non funzionanti ed eventualmente aggiornarle. 

A differenza delle estensioni presenti nei repo, queste vengono aggiornate costantemente. Questa procedura non è però esente da bug o difetti di programmazione e può capitare che un estensione non funzioni, o che non si installi proprio. Prima di installare, dunque, è sempre consigliabile leggere i commenti degli utenti, presenti nelle rispettive pagine.

d) http://www.fpmurphy.com/gnome-shell-extensions/

Blog di un esperto programmatore con una sezione dedicata specificamente alle estensioni. Da notare che l'installazione, in questo caso, va effettuata manualmente scaricando il file tar.gz e decomprimendolo all'interno della cartella delle estensioni. 

Aggiornato regolarmente ma non frequentemente, le estensioni in esso presenti sono da considerarsi 'sperimentali'.

== Recensioni ==
