{{InCorso|autore=FrancescoDanieli}}

== Introduzione ==
Le estensioni rappresentano la vera novità di Gnome Shell: esattamente come per Firefox, attraverso esse è possibile aggiungere funzionalità altrimenti non presenti nel sistema. Tutto ciò, va ricordato, senza necessità preliminari di installare pacchetti aggiuntivi (salvo rare eccezioni). Per fare un esempio, quindi, è possibile sia aggiungere un'icona per le previsioni meteo sulla barra superiore, esattamente come con i widget per gnome-panel, xfce e lxde, sia re-implementare l'effetto Coverflow fornito da compiz, alla pressione di alt-tab. Il tutto in pochi secondi, senza necessità di riavviare il sistema.

Lo scopo di questa guida, dunque, è di fornire un elenco dettagliato e aggiornato delle varie estensioni disponibili, dettagliandone gli effetti e gli eventuali pregi o difetti.
== Case testing ==

Allo scopo di testare le varie estensioni, anche su configurazioni di sistema diverse, è stata dunque creata una Live USB. La versione in uso, in linea di massima, verrà aggiornata tempestivamente all'uscita di ogni nuova release. 

=== Versione in uso ===
'''''Fedora 18 / Gnome 3.6 (16 Gennaio 2013)'''''

== Repositories e siti ==
In un mondo perfetto le estensioni sarebbero scaricabili e installabili tutte allo stesso modo, da un'unica fonte. Sfortunatamente non è così: l'utente si trova dunque suo malgrado a doversi barcamenare tra varie fonti e diversi metodi di installazione. Di seguito, un elenco dei repositories e siti da cui è possibile scaricare le estensioni recensite, con rispettivi metodi di installazione

=== Repo di Fedora ===

'''Descrizione''': Rappresentano il primo approccio per tutti coloro che vengono a contatto con le estensioni per la prima volta. Nei repo è possibile reperire un assortimento di estensioni di base, che non modificano radicalmente l'esperienza d'utilizzo.

'''Metodo di Installazione''': Tramite Packagekit o Yum (il nome di base dei pacchetti è ''gnome-shell-extension-[nome estensione]'').

'''Note''': Le estensioni presenti nei repo passano per lo stesso processo di verifica e testing dei pacchetti di Fedora. Dunque non vengono aggiornate su base giornaliera, ma in base alla versione stabile rilasciata. In linea di massima, comunque, sono solitamente le più affidabili (o perlomeno le meno suscettibili di causare crash al sistema)

=== Repo di RpmFusion ===

'''Descrizione''': In RpmFusion attualmente è presente una sola estensione, ovvero Weather Broadcast (che vedremo nel dettaglio più avanti). Ciò ovviamente non preclude la possibilità che altre ne vengano aggiunte in futuro. 

'''Metodo di Installazione''': Lo stesso dei repo ufficiali (Packagekit o Yum), a patto ovviamente di avere [[RPMFusion|installato preliminarmente i repo]].

'''Note''': Anche qua vale la stessa precisazione fatta coi repo ufficiali.

=== https://extensions.gnome.org ===

'''Descrizione''': Il sito ufficiale di Gnome per le estensioni, per certi versi, ricalca la pagina degli addon per Firefox. Aggiornato costantemente da centinaia e centinaia di sviluppatori, fornisce estensioni per tutti i gusti, complete di descrizione, commenti ed immagine esplicativa. Inoltre, attraverso di esso è possibile gestire le estensioni installate nel sistema e verificare la presenza di eventuali aggiornamenti (vedi [https://extensions.gnome.org/local/ qua]).

'''Metodo di Installazione''': Ogni estensione ha una sua pagina con uno switch on/off. Cliccandovi sopra, a patto di usare Firefox o Chrome, è possibile installare e abilitare le estensioni desiderate in pochi secondi, o disabilitarle. Diverso discorso va fatto per la disinstallazione, al momento possibile solamente dalla pagina di riepilogo delle estensioni installate.

'''Note''': Differentemente dalle estensioni dei repo, queste vengono aggiornate costantemente. Questo ovviamente include sia release stabili che release beta. Inoltre, essendo un sito generico per tutte le distribuzioni che fanno uso di Gnome-Shell, è possibile che alcune estensioni non siano compatibili con Fedora. Si raccomanda, dunque, di leggere sempre attentamente descrizione e commenti per verificare eventuali incompatibilità o bug.

=== http://www.fpmurphy.com/gnome-shell-extensions/ ===

'''Descrizione''': Sezione di un blog di un programmatore dedicata specificamente alle estensioni. 

'''Medodo di Installazione''': In questo caso, l'installazione va effettuata manualmente, scaricando i file desiderati dal sito e decomprimendoli all'interno della cartella delle estensioni (~/.local/share/gnome-shell/extensions) 

'''Note''': Aggiornato regolarmente ma non frequentemente, le estensioni in esso presenti sono da considerarsi 'sperimentali'.

== Recensioni ==
=== A ===
----
'''All-In-One Places'''
----
da extensions.gnome.org ([https://extensions.gnome.org/extension/299/all-in-one-places/ link])
----

'''Descrizione''': Aggiunge alla barra superiore un pulsante per le cartelle preferite

'''Commento''': Fornisce un funzionamento simile a quello dell'estensione Places Menu, ma con delle modifiche interessanti e una maggiore configurabilità. È possibile scegliere quali voci di menù visualizzare, se renderle collegamenti a tendina o già espanse, il numero di documenti recenti da visualizzare, la dimensione dell'icona, l'eventuale etichetta da visualizzare a fianco al pulsante, se posizionare il pulsante a destra o a sinistra, e altre impostazioni. Particolarmente utile se si deve aprire velocemente una posizione (sul sistema o remota) senza dover per forza passare da nautilus, o da una scorciatoia per avviarlo. 

'''Note''': Sfortunatamente, al momento l'estensione funziona solo con Gnome 3.4.

----
'''AlternateTab'''
----
da Repo Fedora (yum install gnome-shell-extension-aternate-tab)
----

'''Descrizione''': Ripristina il funzionamento classico di alt-tab, senza raggruppare le applicazioni
 
'''Commento''': Indispensabile per i nostalgici di Gnome 2, ripristina alt-tab ad una modalità più familiare. Dal menù impostazioni (selezionabile solo tramite Extensions Shortcuts o dal menù impostazioni di un'altra estensione) è possibile impostare la visualizzazione delle anteprime, delle sole icone dei programmi o di un misto di entrambe. Inoltre è possibile selezionare se visualizzare le finestre di tutti i desktop o solamente quelle dello spazio attivo.

----
'''Applications Menu'''
----
da Repo Fedora (yum install gnome-shell-extension-apps-menu)
----

'''Descrizione''': Aggiunge a fianco al pulsante "attività" un classico menù applicazioni. 
 
'''Commento''': Solamente per nostalgici di gnome 2 o utenti che non si ritrovano con il nuovo menù applicazioni di Gnome Shell. A gusti.

----
'''Automove Windows'''
----
da Repo Fedora (yum install gnome-shell-extension-auto-move-windows)
----

'''Descrizione''': Consente di impostare il workspace di default per ogni applicazione
 
'''Commento''': Anche in questo caso, si tratta di un'estensione che va a gusti. Se da un lato è utile non dover spostare le applicazioni ogni volta che le si carica, dall'altro può diventare scomodo, ad esempio, se si deve avviare un applicazione impostata per il workspace 5. In quel caso si avranno 4 desktop vuoti, un quinto con un unica applicazione, e un sesto nuovamente vuoto, rendendo così necessario spostarsi fino al workspace necessario. Il menù di impostazioni, comunque, permette di selezionare il numero di workspace, l'unico segreto è quello di non esagerare (ad esempio, impostando un'applicazione per il workspace 25!!)

=== B ===

----
'''Brightness Control'''
----
da extensions.gnome.org ([https://extensions.gnome.org/extension/231/brightness-control/ link])
----

'''Descrizione''': Aggiunge alla barra superiore un menù per la regolazione della luminosità dello schermo (ove possibile)
 
'''Commento''': Classico caso di un'estensione semplice ma fondamentale per molti. Tramite il suo pulsante è possibile cambiare in tempo reale la luminosità senza dover per forza entrare nel pannello di controllo o usare le combinazioni di tasti preimpostate. Particolarmente interessante il fatto che sia stata configurata allo stesso modo dell'icona del volume, ragion per cui è possibile aumentare o diminuire la luminosità semplicemente posizionando il puntatore sull'icona e scrollando con la rotellina del mouse / touchpad. Inoltre il menù di configurazione consente di impostare la persistenza delle impostazioni anche in seguito al riavvio del sistema. Consigliata a chiunque abbia avuto noie con il controllo luminosità.
 
'''Note''': Unica pecca, tramite persistenza non è possibile impostare un comportamento diverso a seconda che il sistema sia alimentato a batteria o a corrente (caso per il quale rimane necessaria la modifica di /etc/rc.d/rc.local)

=== C ===
----
'''Caffeine'''
----
da extensions.gnome.org ([https://extensions.gnome.org/extension/517/caffeine/ link])
----

'''Descrizione''': Aggiunge un pulsante alla barra superiore per abilitare o disabilitare il timeout di screensaver e autosuspend. 

'''Commento''': Considerato che alcuni programmi spesso non supportano correttamente la comunicazione con dbus per informare il sistema che sono attualmente in funzione, caffeine risulta spesso fondamentale per tutti quegli utenti che usano principalmente il sistema per la visione / ascolto di file e flussi multimediali. Ma non solo. Tramite la gui di configurazione è possibile selezionare i programmi per i quali caffeine deve autoavviarsi senza richiedere intervento dell'utenza. Inoltre, caffeine non sovrascrive le impostazioni del sistema, garantendo così al riavvio che screensaver e autosuspend funzionino come prestabilito. 

'''Note''': Su gnome 3.4 c'è un bug riguardante le notifiche: ogni volta che caffeine entra in funzione, alla barra viene aggiunta un icona, che non si disabilita in automatico. Questo può portare la barra notifiche ad assumere una lunghezza spropositata. 

----
'''Coverflow Alt-Tab'''
----
da extensions.gnome.org ([https://extensions.gnome.org/extension/97/coverflow-alt-tab/ link])
----

'''Descrizione''': Sostituisce il task switcher di default (quello che appare alla pressione di alt-tab, appunto) con l'effetto coverflow di Compiz.

'''Commento''': È un estensione difficile da inquadrare. Da un lato ha il pregio di essere molto gradevole a vedersi, ma dall'altro può scombussolare chi sia ormai abituato ad usare il task-switcher di default, soprattutto perchè non raggruppa in automatico le finestre provenienti da una stessa applicazione (anche se è possibile visualizzarle lo stesso premendo alt+tasto presente sopra il tab). Per il resto, la configurazione tasti rimane identica: tenendo premuto alt è possibile navigare tra le preview con le frecce direzionali. In più, premendo "q" (sempre con alt premuto) è possibile chiudere direttamente l'applicazione selezionata. 

'''Note''': L'effetto visivo può essere 'pesante' per il sistema, particolarmente per schede grafiche di nuova generazione prive di drivers abbastanza rodati (o per vecchi chip che proprio 'non ce la fanno')

=== D ===
----
'''Desktop Scroller'''
----
da extensions.gnome.org ([https://extensions.gnome.org/extension/561/desktop-scroller-all-sides-for-gnome-36/ link])
----

'''Descrizione''': Consente all'utente di cambiare velocemente spazio di lavoro, semplicemente azionando lo scroll del mouse / touchpad sui lati esterni dello schermo.

'''Commento''': Oltre ad essere utile, può fungere da "boss-mode" consentendo di passare velocemente da un desktop all'altro senza bisogno di ricorrere all'overview o alle combinazioni di tasti (ctrl+alt+frecce). È configurabile, direttamente da gnome-tweak-tool, per ognuno dei quattro lati dello schermo e funziona anche nell'overview.

'''Note''': Non funziona su gnome 3.4, per il quale sono disponibili due diverse versioni, una per il lato destro [https://extensions.gnome.org/extension/136/desktop-scroller/] e una per il lato sinistro [https://extensions.gnome.org/extension/235/desktop-scroller-left-and-overview-version/] (non configurabili).

----
'''Dock'''
----
da Repo Fedora (yum install gnome-shell-extension-dock)
----

'''Descrizione''': Aggiunge una barra dock a scomparsa, sul lato destro dello schermo, che clona il contenuto del dash.
 
'''Commento''': Notevolmente migliorata dalle prime release (che imponevano all'utente di tenersi la barra dock sul lato destro permanentemente visibile, con corrispettiva perdita di spazio disponibile per le finestre), Dock consente di gestire le applicazioni del dash in modo veloce senza dover ricorrere per forza all'overview. Accorpata con qualche estensione per rimuovere il dash da quest'ultima, può indubbiamente cambiare in maniera radicale la modalità d'uso del sistema, a patto che l'estensione rimanga aggiornata e funzionante ad ogni nuova release di Gnome Shell. Utile, ma opinabile.
 
'''Note''': A differenza di quanto possibile con il dash nell'overview, qui non è consentito il riordino delle icone.

=== E ===
----
'''Extensions Shortcuts'''
----
da extension.gnome.org ([https://extensions.gnome.org/extension/525/extension-shortcuts/ link])
----

'''Descrizione''': Aggiunge alla barra superiore un pulsante per gestione e configurazione delle estensioni di Gnome-Shell

'''Commento''': Decisamente fondamentale per chi ama 'smanettare' con le estensioni. Il menù integrato permette di 1) collegarsi alla pagina delle estensioni installate in locale 2) collegarsi ad extensions.gnome.org per cercare nuove estensioni 3) aprire il menù di configurazione delle estensioni 4) avviare gnome-tweak-tool 5) aprire in nautilus la cartella delle estensioni 6) riavviare la shell (ovvero alt+r) 7) avviare looking glass.

=== F ===
=== G ===
----
'''gTile'''
----
da extensions.gnome.org ([https://extensions.gnome.org/extension/28/gtile/ link])
----

'''Descrizione''': Sintetizzando, consente di impostare lo spazio occupato da una finestra, sullo schermo, secondo una griglia.

'''Commento''': Sicuramente più facile a vedersi che a dirsi. L'installazione aggiunge un pulsante alla barra superiore, alla cui pressione viene visualizzata una griglia. Selezionando un numero di riquadri, di questa griglia, è possibile dire al sistema di ridimensionare la finestra attualmente in focus di tanti riquadri quanti ve ne sarebbero se lo schermo fosse suddiviso secondo la suddetta griglia. Per cui, ad esempio, se la griglia fosse 4x4, selezionando solo i 4 riquadri centrali la finestra verrebbe ridimensionata al centro dello schermo, alta e larga esattamente metà dello spazio disponibile (non tenendo conto della barra superiore). Sono disponibili 4 diverse griglie di default (2x2, 3x2, 4x4, 6x6), un pulsante per suddividere equamente lo schermo in base al numero di finestre e un ultimo per dare un intero lato alla finestra attiva e suddividere le restanti sul lato opposto. Inoltre è possibile selezionare se chiudere automaticamente gTile una volta completato il ridimensionamento e se attivare l'animazione. Purtroppo, al momento le configurazioni di griglia personalizzate sono possibili solamente editando manualmente il file extension.js. Di utilità opinabile, rimane comunque una modalità di gestione delle finestre affascinante.

'''Note''': Al momento l'estensione NON FUNZIONA con gnome 3.6.

=== H ===
=== I ===

----
'''Indic onscreen keyboard'''
----
da Repo Fedora (yum install gnome-shell-extension-iok)
----

'''Descrizione''': Aggiunge alla barra superiore un pulsante per abilitare o disabilitare la tastiera a schermo Indic

'''Commento''': Indic è una tastiera a schermo per le lingue indoarie, quindi non ha molta utilità per l'utente europeo. Tuttavia la completezza della tastiera virtuale (che a differenza di eekboard comprende i tasti funzione) e del layout inglese potrebbero renderla appetibile a qualche 'smanettone'. Ma è un ipotesi alquanto remota. Inoltre da segnalare che, a differenza di eeekboard, non è possibile utilizzare indic come tastiera a scomparsa. La finestra rimane quindi indipendente (anche se preimpostata per essere sempre in primo piano)

'''Note''': Nessun difetto particolare, tranne forse l'icona di stato che non è particolarmente integrata col tema di default.
----
'''Inhibit Applet'''
----
da extensions.gnome.org ([https://extensions.gnome.org/extension/233/inhibit-applet/ link])
----

'''Descrizione''': Aggiunge alla barra superiore un pulsante per abilitare o disabilitare screensaver e autosuspend

'''Commento''': Molto semplice rispetto alla simile "Caffeine", fa esattamente quello che promette senza fronzoli particolari.

'''Note''': Due difetti. Il primo, più grave, è la mancata compatibilità con Gnome 3.6. Il secondo, meno preoccupante, riguarda la persistenza. L'estensione agisce modificando una chiave di dconf. Il problema è che al riavvio l'impostazione non viene resettata al valore standard, ma rimane impostata. Perciò, se si riavvia il sistema senza disattivare l'applet, questa rimane attiva e bloccherà screensaver e suspend fino a quando non verrà ripremuto il pulsante. Inoltre, crea una strana incompatibilità con i driver Radeon (proprietari o kmod) scambiando le chiavi di controllo della luminosità.

=== J ===
=== K ===
=== L ===
=== M ===

----
'''Monitor Status Indicator'''
----
da Repo Fedora (yum install gnome-shell-extension-xrandr-indicator)
----

'''Descrizione''': Aggiunge alla barra superiore un pulsante per gestire le impostazioni del monitor

'''Commento''': Altra estensione semplicissima, permette di scegliere l'angolo di rotazione del monitor (normale, 90°. 180°. 270° gradi) e fornisce un collegamento rapido alla scheda "Schermo" nel pannello di controllo. Utile per chi abbia un monitor ruotabile o un netbook (a patto che scheda video e drivers supportino la rotazione, ovviamente)

'''Note''': Da ricordare che la rotazione dello schermo non implica automaticamente la rotazione del touchpad / mouse. Da installare a patto che sia pronti a gestire le periferiche di puntamento in condizioni disagiate. 

=== N ===
----
'''Native Window Placement'''
----
da Repo Fedora (yum install gnome-shell-extension-native-window-placement)
----

'''Descrizione''': Cambia la disposizione delle finestre nell'overview, organizzandole a seconda della loro dimensione e della loro posizione sul desktop

'''Commento''': Con ogni probabilità, l'intenzione dell'autore/autrice è di fornire un overview che rispetti il posizionamento e la dimensione delle finestre sul desktop. Questo, però, rende l'organizzazione dell'overview meno ordinata, alle volte sovrapponendo le etichette delle finestre alle anteprime stesse. È sicuramente un estensione che va a gusti, ma niente di fondamentale.

----
'''No a11y'''
----
da blog di FPMurphy ([http://www.fpmurphy.com/gnome-shell-extensions/noa11y-3.6.0.tar.gz link] - da installare manualmente)
----

'''Descrizione''': Rimuove dalla barra superiore il pulsante per l'accesso universale

'''Commento''': Esattamente quello che promette, niente di più niente di meno. Le opzioni di accesso universale rimangono comunque accessibili dal pannello di controllo 

'''Note''': Fornisce la stessa funzionalità dell'estensione "Remove Accessibility Icon" presente nei repo di Fedora. Con la differenza, però che allo stato attuale (19 gennaio) questa funziona, mentre Remove Accessibility Icon no.

=== O ===
=== P ===
----
'''Places Status Indicator'''
----
da extensions.gnome.org ([https://extensions.gnome.org/extension/8/places-status-indicator/ link])
----

'''Descrizione''': Aggiunge alla barra superiore un menù per le cartelle preferite

'''Commento''': Semplice e senza fronzoli, fa esattamente quello che promette. Una versione più avanzata è All-In-One Places, decisamente più configurabile.

'''Note''': Invece di posizionare l'icona a destra come la maggiorparte delle altre estensioni, Places Status Indicator la posiziona a sinistra, a fianco al pulsante attività. Si potesse scegliere dove tenerla (senza dover editare il file dell'estensione) sarebbe meglio. 

----
'''Pulseaudio Shortcuts'''
----
da extensions.gnome.org ([https://extensions.gnome.org/extension/109/pulse-audio-shortcuts/ link])
----

'''Descrizione''': Aggiunge al pulsante del volume, nella barra superiore, un sottomenù per l'avvio rapido dei programmi di Gestione di Pulseaudio.

'''Commento''': Estensione forse meno utile di quello che possa sembrare. Beneficia realmente solamente coloro che debbono barcamenarsi costantemente tra diverse periferiche audio e livelli di volume variabili. Rimane comunque un aggiunta interessante e altamente configurabile. I programmi attualmente supportati sono Pulseaudio Equalizer, Pulseaudio Volume Control (pavucontrol), Pulseaudio Preferences (paprefs), Pulseaudio Manager (paman), qpaeq (vecchia gui per l'equalizzazione di Pulseaudio) e Gstreamer-Properties

'''Note''': Dalle opzioni è possibile disattivare i collegamenti ai programmi non attualmente installati.

=== Q ===
=== R ===

----
'''Remove User Menu Separators'''
----
da Blog di FPMurphy ([http://www.fpmurphy.com/gnome-shell-extensions/removeusermenuseparators-3.6.0.tar.gz link] - da installare manualmente)
----
'''Descrizione''': Rimuove i separatori dal menù utente

'''Commento''': Nessuna utilità, se non una semplice precisazione grafica. Rimuove dal menù utente in alto a destra, i tre separatori presenti (sopra e sotto "Impostazioni di sistema" e sopra "Spegni"). Comoda per risparmiare spazio.

'''Note''': Curiosamente gli altri menu adiacenti (ad esempio "Volume") rimangono inalterati

=== S ===

----
'''Start of week'''
----
da blog di FPMurphy ([http://www.fpmurphy.com/gnome-shell-extensions/startofweek-3.6.0.tar.gz Link] - da installare manualmente)
----

'''Descrizione''': Consente di cambiare il giorno di avvio della settimana, sul calendario nella barra superiore 

'''Commento''': Utilità dubbia, consente di impostare qualunque giorno da domenica a sabato, come primo giorno della settimana nel calendario, indipendentemente dalle impostazioni regionali. Manca di una gui per modificare agilmente le impostazioni.

'''Note''': Per selezionare il giorno d'inizio settimana è necessario editare il file extension.js e modificare la riga "const START_OF_WEEK = [n]", dove [n] è il numero del giorno desiderato. "1" equivale a Domenica, "2" a Lunedì, "3" a Martedì e così via fino a "7", che è Sabato
----
'''Sticky Notes'''
----
da extensions.gnome.org ([https://extensions.gnome.org/extension/568/notes/ Link])
----

'''Descrizione''': Sostituisce il pulsante 'applicazioni' nell'overview, con un pulsante per creare e gestire note adesive. 

'''Commento''': Potrebbe essere un'estensione utile, ma allo stato attuale (17 gennaio) sembra ancora acerba. Per andare a capo è necessario premere invio, altrimenti il testo esce dai confini della nota. Le note inoltre sono molto piccole e il font usato non è da meno. E, per finire, l'installazione rende ovviamente inaccessibile il menù applicazioni (resta comunque la possilità di effetuare la ricerca per nome o di accedervi tramite Ctrl+Alt+Tab da overview). Da tenere in considerazione per eventuali aggiornamenti, comunque.

'''Note''': Funziona solamente con gnome 3.6 o superiori.

----
'''System Monitor'''
----
da Repo Fedora (yum install gnome-shell-extension-systemMonitor)
----

'''Descrizione''': Aggiunge nella parte sinistra della barra notifiche due grafici relativi all'uso di memoria e processore.

'''Commento''': Per i fanatici del controllo è sicuramente un estensione interessante. Cliccando sui grafici è possibile visualizzare la scheda di "Risorse" di Gnome-system-monitor. Non molto comoda per computer dotati di processori multicore e multithread, in quanto il grafico è veramente troppo piccolo per poterci ricavare qualcosa (e a questo punto è meglio farsi una combinazione tasti per avviare gnome-system-monitor). Anche qui, da valutare caso per caso.

=== T ===

----
'''Touchpad Indicator'''
----
da extensions.gnome.org ([https://extensions.gnome.org/extension/131/touchpad-indicator/ link])
----

'''Descrizione''': Aggiunge alla barra superiore un icona per controllare i settaggi delle periferiche di puntamento (mouse / touchpad)

'''Commento''': Estensione molto utile per chi deve passare velocemente da una periferica di puntamento all'altra, specie se su un portatile. Consente di disabilitare in automatico il touchpad non appena viene connesso un mouse. Inoltre, permette di scegliere il client di configurazione usato (xinput / synaptic / gconf). 

'''Note''': Non è esente da alcuni leggeri bug. Al riavvio può capitare, ad esempio, che l'icona di stato non sia aggiornata (sebbene il touchpad sia comunque disabilitato). Nulla di irrisolvibile, comunque

=== U ===
=== V ===
=== W ===

----
'''Weather'''
----
da blog di FPMurphy ([http://www.fpmurphy.com/gnome-shell-extensions/weather-3.6.0.tar.gz link] - da installare manualmente)
----

'''Descrizione''': Aggiunge alla barra superiore un pulsante per le condizioni meteo, temperatura, e previsioni fino a 5 giorni dopo.

'''Commento''': Simile a Weather Broadcast (vedi più avanti) ma radicalmente diversa, quest'estensione fa riferimento alle previsioni meteo del sito World Weather Online. Ragion per cui, per poterla usare è necessario avere una chiave API che ci identifichi all'interno del sito. Dalla sua ha comunque il fatto di poter disporre di ben 5 giorni di previsioni meteo. Sarebbe stata però più gradita una maggiore libertà d'uso. Scarsa configurabilità. Utile solo per coloro che necessitano di sapere le condizioni meteo con largo anticipo

'''Note''': Va comunque detto che non è difficile ottenere una chiave API con un indirizzo mail temporaneo (ad esempio da "10 minute mail") e che una volta verificato che l'indirizzo esista al momento della registrazione, la chiave diventa permanente. 

----
'''Weather Broadcast'''
----
da Repo RpmFusion (yum install gnome-shell-extension-weather)
----

'''Descrizione''': Aggiunge alla barra superiore un pulsante che visualizza condizioni meteo e temperatura.

'''Commento''': Di certo non fondamentale, si tratta comunque di un'estensione utile ed altamente configurabile. Allo stato attuale è possibile aggiungere più località tra cui scegliere, impostare le unità di misura desiderate (pressione, temperatura e intensità del vento), scegliere la posizione del pulsante sul pannello (destra, sinistra, centro) e configurare l'aspetto generale del menu. Consigliata.

----
'''Web Search Dialog'''
----
da extensions.gnome.org ([https://extensions.gnome.org/extension/549/web-search-dialog/ link])
----

'''Descrizione''': Implementa una finestra di dialogo, richiamabile tramite macro, per effettuare ricerche nel web, con il browser di default.

'''Commento''': Utilissima, permette di velocizzare di molto le operazioni di ricerca. Funziona sia che il browser sia gia in funzione che non (e in questo caso apre un'ulteriore scheda, senza rimpiazzare quelle già presenti). Le possibilità di configurazione sono elevatissime. È possibile impostare il motore di ricerca predefinito, aggiungerne di nuovi (richiamabili tramite l'immissione di parole chiave), aprire direttamente degli indirizzi, visualizzare i suggerimenti di ricerca, modificare la scorciatoia in uso, etc...

'''Note''': La scorciatoia di default (super+barra di spazio) può entrare in conflitto con quelle usate da altre estensioni. Fortunatamente è possibile modificarla nelle impostazioni (ad esempio con Alt+f3)
----
'''Windows Navigator'''
----
da Repo Fedora (yum install gnome-shell-extension-windowsNavigator)
----

'''Descrizione''': Consente di selezionare le finestre in overview tramite tastiera

'''Commento''': Utile in quanto aggiunge una funzionalità non presente, ma forse non comodissima. Una volta entrati nell'overview è possibile premere alt per visualizzare dei numeri a fianco alle preview delle applicazioni. Premendo il numero rispettivo viene dato focus alla finestra in questione. Stessa cosa è possibile fare con i workspace, sostituendo alt con ctrl (perciò ctrl+2 per il secondo workspace, ctrl+3 per il terzo, etc..). Dicevamo non comodissima, perchè a conti fatti è comunque più veloce cliccare col mouse sulla preview desiderata che avviare l'overview tramite tastiera, premere alt, leggere i numeri e selezionare quello desiderato. Comunque, un'estensione che ha la sua utilità a patto di avviare sempre le stesse applicazioni, e che non siano troppe.  

----
'''Workspace indicator'''
----
da Repo Fedora (yum install gnome-shell-extension-workspace-indicator)
----

'''Descrizione''': Aggiunge un selettore per i workspace dinamici sulla barra superiore
 
'''Commento''': Estensione molto semplice, nessun fronzolo, fa esattamente quanto promesso. I workspace sono identificati per numero.

=== X ===
=== Y ===
=== Z ===

== Riferimenti ==
* https://extensions.gnome.org/about/; Pagina FAQ del sito ufficiale per le Estensioni.
* http://blog.fpmurphy.com/; Blog di Finbarr P. Murphy

[[:Categoria:]]

[[:Categoria:]]

[[Categoria:Scrittura in corso]]
