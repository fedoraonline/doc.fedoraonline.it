{{InCorso|autore=AlessandroBugliazzini}}
{{Autore|AlessandroBugliazzini}}

== Introduzione ==

Questa guida si propone di trattare l'installazione della release '''''Fedora 18 "Spherical Cow"''''' su un personal computer utilizzando il metodo di installazione da DVD.<br />
Tutte le versioni di Fedora sono liberamente scaricabili e vengono messe a disposizione dal [http://fedoraproject.org/it/get-fedora-all FedoraProject]. Scaricare la versione DVD.<br />

{{Scrittura|In questa guida, per illustrare il processo di installazione, è stata utilizzata la macchina virtuale VirtualBox.<br />

Inoltre la capacità dei dischi riprodotti nelle immagini è puramente indicativa; gli hard disk attuali permettono un partizionamento di certo soddisfacente per qualsiasi utilizzo.}} 

{{Warning|L'immagine ISO che è stata scaricata dal link del FedoraProject sopra riportato DEVE essere masterizzata come '''immagine''' e non come '''disco dati'''.<br />
Per maggiori informazioni su come creare un CD bootabile, consultare la [http://docs.fedoraproject.org/it-IT/Fedora/17/html/Burning_ISO_images_to_disc/index.html documentazione ufficiale del FedoraProject].<br/>
Per creare invece una Usb bootabile seguire [https://fedoraproject.org/wiki/How_to_create_and_use_Live_USB/it queste] istruzioni.}}

{{Suggerimento|E' consigliabile creare un dischetto di ripristino, qualora fosse presente, del sistema operativo Windows a scanso di eventuali problemi futuri e, comunque, di eseguire sempre un backup dei propri dati importanti.}}

== Avvio dell'installazione ==

Per l'installazione occorre inserire il disco ed eseguire il boot da DVD.<br />
L'avvio si presenta simile a quello per l'installazione di Fedora 17.<br /> 
Il countdown viene interrotto premendo un tasto qualsiasi e le frecce, su e giù, permettono di scorrere tra le tre selezioni principali,
* ''Install Fedora'', che permette di iniziare subito l'installazione;
* ''Test this media & Install Fedora'', che fa un test del supporto prima di iniziare l'installazione
[[File:Install_f18_01.png|thumb|400px|Schermata di avvio]]
* ''Troubleshooting''
La voce Troubleshootings (in italiano "risoluzione dei problemi"), che permette di selezionare le seguenti azioni:
* ''Install Fedora in basic graphics mode'', per chi avesse problemi hardware, in particolare sulla scheda video (al di sotto compare la descrizione breve), userà i driver vesa; 
* ''Rescue a Fedora system'' (per chi avesse problemi di avvio per la mancata istallazione, ad esempio, di Grub2 oppure per modificare i files di una installazione esistente);
* ''Run a memory test'' (per controllare la memoria del sistema);
* ''Boot from local drive'';
* ''Return to main menù'' (per ritornare al menù principale).

In tutte le azioni è possibile premere il tasto tab per inserire eventuali opzioni, e sono tutte selezionabili, oltre che con le frecce, anche con la lettera che sullo schermo viene indicata di colore diverso rispetto al resto del testo.<br />
Con il tasto "esc", invece, si torna al riquadro precedente.<br />

{{suggerimento|E' sempre utile eseguire il controllo del supporto di installazione, come richiesto dall'installer (Anaconda), perché se il dvd fosse corrotto, la sistemazione del sistema diventerebbe spesso impossibile, lasciando spazio solamente ad una procedura ex-novo.}}

Se il supporto è integro, potrete scegliere la lingua predefinita per il sistema. Dopo aver selezionato la lingua, selezionate il piccolo riquadro sotto la lista (''Set keyboard to default layout for selected language.'') in modo che si setti anche la tastiera secondo la lingua che avete scelto.<br />

== Sommario di Installazione ==

Nella schermata successiva entriamo nella nuova veste grafica di Anaconda che si presenta con il Sommario di Installazione formato da tre categorie principali e le relative sottocategorie: '''Localizzazione''', '''Software''' e '''Storage'''.<br />

Notiamo subito che in alcune sottocategorie ci possono essere dei triangoli gialli che avvertono di completare i vari passaggi prima di procedere con l'installazione. Normalmente l'unico segnale di avvertenza è nella Destinazione di installazione.<br />
<br />

[[File:Install_f18_03.png|thumb|center|800px|Sommario installazione con avvertenza]]
<br />


== Localizzazione ==
Nel sottomenù Localizzazione, sono presenti le voci ''Data & Ora'' e ''Tastiera'' (che dovrebbero essere già impostate correttamente se avete scelto correttamente la vostra lingua precedentemente); se le voci non sono corrette cliccateci sopra e modificatele secondo i vostri bisogni.

===Data & Ora===
In questa sezione è possibile calibrare il fuso orario (avendo scelto la lingua italiana) su Roma e con l'UTC selezionato e scegliere di impostare l'orario dalla rete utilizzando un server NTP.<br />

===Tastiera===
Qui è possibile scegliere il layout della tastiera selezionando la lingua desiderata e posizionandola alla prima posizione attraverso il pulsante con le freccette posto in basso al riquadro, sempre dagli stessi comandi è possibile aggiungere o togliere un determinato layout lingua tastiera.
Dopo aver scelto la lingua della tastiera che si desidera si devono premere i pulsanti ''Alt+Shift'' per confermare il layout.<br />

[[File:Install_f18_04.png|thumb|center|800px|Selezione Layout Tastiera]]
<br />

== Software ==

===Sorgente di Installazione===
La sorgente di installazione è di default il dvd; modificando le opzioni di questa sezione è possibile selezionare come sorgente un file .iso di un dvd oppure un mirror nella rete.<br />
Durante questa guida verrà usato il dvd come sorgente di installazione.<br/>

===Configurazione di Rete===
In questa sezione è possibile aggiungere la propria connessione, di qualunque tipo essa sia, utilizzando la modalità integrata di Network Manager.<br />

===Selezione del Software===
Qui è possibile scegliere quale ambiente Desktop installare (Gnome, Kde, XFCE, LXDE, ecc.) e, opzionalmente, quali add-ons, tra quelli presenti nel dvd, installare (per es. "Libreoffice", "Strumenti di Amministrazione" e molti altri).<br/>
Per quanto riguarda gli add-ons è anche possibile aggiungere dei pacchetti aggiuntivi scegliendo dai Repository Fedorapeople oppure da un repository Standard yum, il tutto semplicemente cliccando su ''Aggiungi add-on personalizzato''.<br/>

[[File:Install_f18_06.png|thumb|center|800px|Selezione del software]]<br />
<br />

== Storage ==
Il menù Storage contiene un'unica voce: "Destinazione di Installazione", che dovrete selezionare per partizionare il sistema. Tutti i dispotivi connessi al sistema verranno identificati e potrete selezionarli per l'installazione.<br/>
Nella parte bassa dello schermo si può selezionare "Sommario completo dei dischi e delle opzioni", che aprirà una finestra in cui sono presenti tutti i dispositivi connessi; in questa finestra è possibile selezionare quali dischi includere nel processo di partizionamento e quali invece ignorare completamente.<br/>
{{nota|Dispositivi connessi durante l'installazione|Nella finestra "Sommario completo dei dischi e delle opzioni" si possono selezionare i dispositivi da includere nell'installazione. I sistemi operativi presenti sui dispositivi che non verranno inclusi in questa finestra non entreranno a far parte delle voci di grub2 dopo il riavvio (se si sceglie di installare grub2 sul disco rigido).}}

===Destinazione di Installazione===
Aprendo la sezione dischi vi verranno mostrati i vari dischi rilevati da Anaconda, scegliamo il disco o i dischi sui quali vogliamo installare Fedora 18 e clicchiamo sul pulsante ''Continua'' in basso a destra.
Se vogliamo criptare le partizioni su cui è installata fedora selezionate l'opzione ''Encrypt my data. I'll set a passphrase later.'' o, in italiano, "Cifrare i dati. La passphrase sarà scelta in seguito.".

====Partizionamento Automatico====
A questo punto si apre una nuova finestra in cui si trovano le '''Opzioni di Installazione'''; in questo momento potrete scegliere il partizionamento automatico con il relativo tipo di partizione, ovvero ''Partizioni Standard'', ''LVM'' oppure ''BTRFS''.<br />

Cliccando poi sul pulsante ''Continua'' posto in basso a destra torniamo alla schermata principale del Sommario di Installazione.
[[File:Install_f18_08.png|thumb|center|800px|Opzioni di installazione]]<br />

====Partizionamento Manuale====
Selezionando invece il box ''Passare al partizionamento personalizzato dei dischi'' nella finestra "Opzioni di installazioni" e cliccando sul pulsante ''Continua'', verrete introdotti al partizionamento manuale, dove vi è la lista di tutte le partizioni già presenti nei dischi scelti in precedenza; da qui possiamo scegliere se creare automaticamente un punto di mount cliccando sull'opzione ''Click here to create them automatically'' (o "Clicca qui per crearli automaticamente"), oppure potrete cliccare nel riquadro in basso il pulsante '''+''' per creare ulteriori punti di muont.
[[File:Install_f18_09.png|thumb|center|800px|Partizionamento Manuale]]<br />
Per ogni partizione possiamo scegliere manualmente il punto di mount, possiamo riformattare una partizione già esistente e scegliere il tipo di filesystem che preferiamo, possiamo criptare la partizione e cambiarne l'etichetta.

Da tenere in considerazione che per un'installazione standard si consiglia una partizione di /boot, una / e una partizione /home separate, per agevolare il recupero di dati in caso di disastri.

Nel riquadro sottostante vediamo come è possibile aggiungere o togliere i vari punti di mount nella nostra installazione, ad esempio possiamo aggiungere una partizione separata /home cliccando nella casella di selezione una qualsiasi partizione vuota o anche sovrascrivere una esistente, poi nelle caselle delle opzioni a destra dobbiamo specificare
*il ''Mount Point'', che può essere /home, o /tmp, ecc;
*l'''Etichetta'', che può anche essere lasciato vuoto;
*La ''Capacità Desiderata'', ovvero la grandezza che desideriamo dare alla partizione.<br/>

Nel sottomenu ''Personalizza'' possiamo selezionare:
*il ''Tipo dispositivo'', che può essere Partizione Standard, LVM, oppure BTRFS e possiamo scegliere di criptare o meno la partizione;
*il ''Filesystem'', che normalmente può essere ext4 con la relativa scelta di formattare o meno la partizione che abbiamo selezionato.
{{suggerimento|Per quanto riguarda la formattazione della partizione /home, va ricordato che non va selezionata l'opzione ''Reformat'' in caso si voglia condividere la /home di Fedora 18 con quella di altre distribuzioni.}}

Quando tutte le opzioni sulla partizione ci soddisfano possiamo cliccare sul pulsante ''Apply Changes'' per applicare le modifiche scelte.

Una volta che avrete terminato le modifiche alle partizioni tornerete al Sommario di Installazione cliccando sul pulsante ''Finish Partitioning'' in basso a destra.<br />
[[File:Install_f18_10.png|thumb|center|800px|Partizionamento Manuale 2]]<br />

====='''Esempio di Partizionamento Manuale'''=====
Vediamo un esempio pratico di partizionamento manuale.

{{suggerimento|Nel caso si voglia utilizzare il partizionamento manuale è sempre consigliato effettuare una preparazione della tabella delle partizioni con una Live di Gparted, avendo cura di prendere nota in quale partizioni effettuare l'installazione.}}

Partiamo dalla situazione, molto comune, di avere un Dual Boot con un sistema operativo windows in una partizione primaria, un altro sistema GNU/Linux già installato e presente in una partizione logica e una o più partizioni logiche vuote e diponibili ad ospitare una nuova installazione di Fedora.


La tabella delle partizioni potrebbe quindi presentarsi in questo modo:
:- sda1 installazione preesistente di windows;
:- sda2 partizione di recovery di windows;
:- sda3 partizione estesa
:- sda4 partizione di swap
:- sda5 partizione / di una distro Linux già installata
:- sda6 partizione vuota
:- sda7 partizione vuota
:- sda8 partizione /home (contenente la /home della distro già installata)

Nell'esempio vediamo come installare la directory / di Fedora in sda6 e la /home condivisa in sda8.

Facendo riferimento alla schermata '''Opzioni di Installazione''' selezionare la spunta su ''Passare al partizionamento personalizzato dei dischi'' e cliccare sul pulsante ''Continua'' uscirà la schermata relativa al Partizionamento Manuale con elencate tutte le partizioni presenti sul disco nella colonna a sinistra.


''Preparare la partizione /''

Dalla lista delle partizioni cliccare sulla partizione sda6, ci verrà aperta sulla destra una nuova lista di opzioni come da figura ''Partizionamento manuale 2''.

*Nella casella ''Mount Point'' inserire: '''/''' che rappresenta la directory radice del nostro sistema;
*Nella casella ''Etichetta'' possiamo inserire ad esempio l'etichetta: '''fedora18''' oppure lasciare il campo vuoto, è indifferente;
*Lasciamo invariato il campo ''Capacità desiderata'' che utilizzerà di default tutto lo spazio disponibile nella partizione

*Espandere il sotto menu ''Personalizza''
*Nel menu a tendina ''Tipo Dispositivo'' selezionare '''Standard Partition''';
*Nel menu a tendina ''File system'' selezionare '''ext4''' per avere un filesystem moderno adatto per un sistema desktop tradizionale;
*Mettere la spunta nella casella ''Reformat'' per formattare nuovamente la partizione nel caso in cui non si fosse sicuri che sia completamente vuota;

*Cliccare sul pulsante ''Apply Changes'' per memorizzare le impostazioni sulle partizioni e procedere con l'impostazione della partizione successiva.


''Preparare la partizione /home''

Dalla lista delle partizioni cliccare sulla partizione sda8;

*Nella casella ''Mount Point'' inserire: '''/home''' che rappresenta la directory /home del nostro sistema;
*Nella casella ''Etichetta'' lasciare il campo vuoto;
*Lasciamo invariato il campo ''Capacità desiderata'' che utilizzerà di default tutto lo spazio disponibile nella partizione

*Espandere il sotto menu ''Personalizza''
*Nel menu a tendina ''Tipo Dispositivo'' selezionare '''Standard Partition''';
*Nel menu a tendina ''File system'' selezionare '''ext4''';
*'''Non mettere''' la spunta nella casella ''Reformat'', poiché questo è il caso di una /home condivisa con un altro sistema operativo; in caso di formattazione tutti i dati presenti nella vecchia /home verrebbero irrimediabilmente distrutti;

*Cliccare sul pulsante ''Apply Changes'' per memorizzare le impostazioni sulle partizioni e procedere con l'impostazione della partizione successiva.


''Preparare la partizione di swap''

Se si ha bisogno di una partizione [http://it.wikipedia.org/wiki/Swap_%28informatica%29 swap], dalla lista delle partizioni cliccate sulla partizione denominata "swap", essa sarà aggiunta in automatico al mount point della nuova installazione.

Le modifiche alle partizioni sono terminate, possiamo tornare al Sommario di Installazione cliccando sul pulsante ''Finish Partitioning'' in basso a destra.


== Avvio dell'installazione su disco ==
Quando il Sommario di Installazione non presenta più nessun triangolo giallo di avvertimento è possibile procedere all'installazione vera e propria cliccando sul pulsante ''Begin Installation'' posto in basso a destra.<br />
[[File:Install_f18_11.png|thumb|center|800px|sommario Installazione ok]]<br />
{{Warning|Dal momento in cui si acconsente a questa operazione, non c'è più possibilità di tornare allo stato originario del disco.}}


All'avvio dell'installazione dobbiamo cliccare nella barra in alto dove ci verrà richiesto di inserire la password di root, è sempre buona regola scegliere una password robusta da una decina di caratteri, contenente caratteri alfanumerici e simboli speciali.
[[File:Install_f18_12.png|center|800px|Password di root]]<br />
<br />

Se la password di root è stata inserita correttamente avrete la conferma da questa schermata.
[[File:Install_f18_13.png|center|800px|Password di root ok]]<br />
<br />

Alla fine dell'installazione sarà riavviato il computer; dovrete estrarre il supporto dvd e avrete davanti il primo avvio di Fedora 18, dove seguiranno i processi di post-installazione, con la creazione dell'utente.


== Creazione Utente ==

Nella schermata di creazione utente dobbiamo inserire il nome reale, il nome dell'utente e la relativa password utente.
Se viene spuntata la casella ''Aggiungi al gruppo Administrators'' l'utente appena creato avrà i privilegi di amministratore, cioè verrà aggiunto al gruppo wheel; sostanzialmente all'utente è permesso l'uso del comando ''sudo''.<br />
Il comando sudo su fedora è disabilitato di default, dato che permette a qualsiasi utente normale del sistema di operare come fosse root, e questo è un grave rischio per la sicurezza. È però possibile attivarlo comunque durante l'installazione, o aggiungendo l'utente che si desidera al gruppo wheel.<br/>

[[File:Install_f18_14.png|thumb|center|800px|Creazione Utente]]<br />

Cliccando ancora una volta sul pulsante ''avanti'' in basso a destra verrà creato il nuovo utente e sarà avviata Fedora 18.<br/>


[[Categoria:Rilettura in corso]]
[[:Categoria:Installazione]]
