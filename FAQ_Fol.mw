== Perchè dovrei usare Fedora? ==
Dovresti usare Fedora perchè è la migliore e più aggiornata collezione di software robusti, liberi e open source. L'[https://fedoraproject.org/wiki/It_IT/Overview| Anteprima] spiega nel dettaglio molti dei punti di forza di Fedora.

== Come si accede al cosiddetto "terminale"? ==
Il terminale è un simulatore di una shell all'interno di un ambiente grafico. Serve per poter dare dei comandi testuali e si accede semplicemente da:<br>
''Applicazioni --> Strumenti di sistema --> Terminale''

== Come installo nuovi software in Fedora? ==
Il programma yum ti aiuta a gestire il software sul tuo sistema. yum accede a specifici siti web, chiamati repositori, per scaricare e installare le ultime versioni dei pacchetti software. Inoltre i sistemi Fedora includono un'interfaccia grafica per yum, disponibile alla voce di menu Applicazioni > Aggiungi/Rimuovi Software.<br>
Nella nostra sezione "Guide" puoi leggere come fare per configurare Yum.

== Fedora può mantenersi aggiornata automaticamente? ==
Si, sebbene l'aggiornamento automatico non sia la scelta più indicata per ogni tipo di sistema. Puoi impostare le opzioni preferite alla voce di menu ''Applicazioni --> Strumenti di sistema --> Aggiornamenti software''.<br>
Fedora usa PackageKit per informarti automaticamente quando ci sono aggiornamenti disponibili.

== Perchè Fedora non supporta i formati proprietari come MP3 o MPEG? ==
I formati MP3 e MPEG sono vincolati da brevetti, e i proprietari di tali brevetti non hanno rilasciato queste tecnologie sotto licenze compatibili con i requisiti di Fedora.<br>
Fedora include e supporta solamente il software libero ed open source. Le tecnologie coperte da diritti d'autore o vincolate da restrizioni imposte da brevetti non vengono incorporate in Fedora.
