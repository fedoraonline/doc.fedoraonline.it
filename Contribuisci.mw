==﻿Come contribuire==

Il wiki è una collezione di documenti che possono essere scritti, aggiornati e modificati continuamente dai propri utenti.<br />
Il fatto che tutti possono contribuire alla crescita del wiki potrebbe rendere confusa la fruizione dei contenuti da parte dei lettori, pertanto sono state adottate delle regole per la creazione e la modifica dei documenti.<br />
I passaggi seguenti spiegheranno le varie fasi del wiki, dalla registrazione come redattore fino al tutorial e su come editare in modo corretto una pagina.

===Registrarsi alla Mailing List del Wiki===
La Mailing List è il modo più efficace sia per tenere in contatto i redattori con lo staff di FOL che per ottimizzare le sinergie.<br />
E' assolutamente necessario, proprio per non perdere traccia delle fasi del processo, che tutte le informazioni contestuali sul lavoro di redazione vengano inoltrate in una Mailing List dedicata (gestita dallo staff).<br />
Perciò proposte di nuovi documenti, di modifiche a quelli già presenti e tutto ciò che riguarda il lavoro da svolgere sul wiki potranno essere discusse, commentate e approvate in pieno accordo con la redazione e lo staff prima di essere pubblicate.<br />
Attraverso la ML si potrà chiedere aiuto su formattazione, contenuto o correzione delle guide.<br />
Per modifiche di poca rilevanza, come ad esempio errori di ortografia o di grammatica, non è necessario far intervenire la Mailing List.<br />
E’ buona norma, per partecipare al wiki, inviare una mail di presentazione, indicando le proprie abilità ed i propri interessi.<br />
Di seguito alcune informazioni e raccomandazioni utili:

*Indirizzo della ML: '''doc-fol@lists.fedoraproject.org''';
*Per iscriversi e cancellarsi dalla lista è possibile utilizzare la pagina di gestione della lista stessa. verrà inviata una conferma via mail in entrambi i casi;
*Per chi è iscritto è possibile consultare gli archivi della mailing List;
*Se si vuole inviare una risposta a un messaggio, non si deve scrivere prima, ma sempre dopo il messaggio precedente;
*Per evitare lo spam e per migliorare la sicurezza occorre inviare messaggi soltanto in formato testo e non HTML.

===Creazione di un account sul Wiki===
Per garantire a tutti i frequentatori del wiki la massima qualità delle guide, la registrazione come redattore avviene '''esclusivamente''' attraverso la Mailing List.<br />
E' sufficiente inviare alla lista una presentazione indicando nell'oggetto della mail che si tratta di una richiesta di registrazione al wiki come redattore. Uno degli amministratori risponderà e creerà l'account.
{{Warning|Ricordare sempre di includere nella presentazione via mail il proprio nome e cognome. L'amministratore crea l'account in base a queste informazioni, altrimenti la registrazione non potrà essere effettuata!}}

===Crea la tua pagina personale===
Una volta registrato il primo passo è quello di creare una pagina personale, cliccando sul proprio nome utente in alto a destra (il fatto che sia evidenziato in rosso significa proprio che la pagina non esiste).<br />
E' il miglior modo per presentarsi a tutta la comunità, e sarebbe giusto indicare anche i contributi forniti all'interno del wiki.<br />
La pagina potrà, inoltre, contenere i propri contatti mail, IRC, chiave GPG, oppure gli interessi, gli hobby ecc.<br />
Nella sezione [[Convenzioni_di_scrittura|convenzioni di scrittura]] si possono trovare tutte le informazioni per un corretto utilizzo degli strumenti a disposizione.

===Iniziare a contribuire===
Se si ha già una idea per un nuovo articolo o per l'aggiornamento di uno obsoleto, l'inizio è sempre proporlo in Mailing List dove tutti gli iscritti (redattori) possono analizzare la proposta e, nel caso, discuterla.<br />
Se, invece è necessario un periodo di apprendistato per acquisire la confidenza nell'utilizzo del wiki e delle convenzioni di scrittura, si può iniziare controllando i lavori in attesa di rilettura per l'approvazione o per il rigetto come spiegato in [[CantiereWiki#Rilettura_in_corso|CantiereWiki]].

==Processo per la creazione o la modifica di un nuovo articolo==
Nel caso di proposta di una nuova guida o di un tutorial, i passi da seguire sono:
# inviare la proposta alla Mailing List. In questo modo anche altri utenti potranno commentarla;
# se la guida viene accettata è possibile iniziare a scriverla;
# inserire la tua guida nella pagina del [[CantiereWiki]], come spiegato nella sezione dedicata agli [[CantiereWiki#Articoli_in_corso_di_stesura|articoli in corso di stesura]]. Questo inserimento automaticamente creerà un link (rosso) alla pagina della  guida;
# in questa fase non si deve indicare la categoria definitiva di appartenenza della pagina, perchè verrebbe immediatamente pubblicata. E' buona norma invece indicare la categoria finale scrivendo <tt><nowiki>[[:Categoria:Nome Categoria]]</nowiki></tt> (notare i due punti davanti alla parola 'Categoria', che ne indica lo stato di non pubblicazione);
# tenere sempre presente le nostre [[Convenzioni_di_scrittura|convenzioni di scrittura]];
# cominciare con il nostro [[CantiereWiki|cantiere wiki]].

[[Categoria:FedoraOnline]]
