{{InCorso|autore=AlbertoChiusole}}
{{Autore|AlbertoChiusole}}

__TOC__

{{Warning|Con questa tipologia di installazione '''''è necessario''''' che il proprio personal computer sia connesso alla rete.<br/>
Se durante il processo di installazione dovesse interrompersi la connessione a internet, dovrete ricominciare tutto da zero.}}

Questa guida si propone di trattare l'installazione della release '''''Fedora 18 "Spherical Cow"''''' (versione beta) su personal computer, utilizzando la modalità ''Net-Install''. Questa modalità è indicata per utenti un po' più smaliziati che vogliono provare una nuova strada per installare Fedora.<br />

=Introduzione=
La modalità di installazione Net-Install permette di scaricare una quantità di dati inferiore ad un live cd o dvd (poco meno di 200MB contro i più di 700 di un cd o i 4GB di un dvd). Dopo aver masterizzato l'immagine su cd o aver creato una usb bootabile viene caricato l'installer nella ram; questo poi via rete recupera le informazioni e i pacchetti selezionati durante il processo di installazione, da installare poi sul computer. Questa procedura è molto utile se si ha disponibilità di un accesso veloce a internet, in quanto tutti i pacchetti che si scelgono di installare verranno scaricati completamente da internet, quindi più la connessione è veloce, meno tempo impiegherà il processo di installazione.<br/>

=Download delle Immagini Iso=
Tutte le versioni di Fedora sono liberamente scaricabili e vengono messe a disposizione dal [http://fedoraproject.org/it/get-fedora-options#formats FedoraProject]. Assicurarsi di scaricare la versione targata '''CD di installazione da rete Fedora 18'''.<br />
Per ottenere la versione ''net install'' di fedora è anche possibile "navigare" in uno dei mirror ufficiali. Per fedora 18 (attualmente versione beta, quindi development) l'indirizzo è [http://download.fedoraproject.org/pub/fedora/linux/development/18/x86_64/os/images/boot.iso questo] per la versione a 32bit, mentre [http://download.fedoraproject.org/pub/fedora/linux/development/18/x86_64/os/images/boot.iso questo] è per la versione a 64bit.<br/>
Per la versione stabile, l'URL è 
 http://download.fedoraproject.org/pub/fedora/linux/releases/NUMEROVERSIONE/Fedora/ARCHITETTURA/iso/Fedora-NUMEROVERSIONE-ARCHITETTURA-netinst.iso
oppure 
 http://download.fedoraproject.org/pub/fedora/linux/releases/NUMEROVERSIONE/Fedora/ARCHITETTURA/os/images/boot.iso
Modificare NUMEROVERSIONE con il numero della versione che si desidera scaricare (es: 16, 17, 18, ..) e ARCHITETTURA con l'architettura del sistema su cui si andrà a installare (i386 o x86_64). Per comprendere quale architettura supporta il sistema su cui installerete fedora seguire i consigli della [http://docs.fedoraproject.org/en-US/Fedora/17/html/Installation_Guide/ch-new-users.html#sn-which-arch documentazione ufficiale].<br/>

Notare che i file possono essere chiamati con nomi diversi (boot.iso, Fedora-''numero_release''-''architettura''-netinst.iso) ma sono lo stesso identico file, non c'é quindi da allarmarsi.<br/>

=Preparazione all'installazione=
{{Scrittura|In questa guida, per illustrare il processo di installazione, è stata utilizzata la macchina virtuale VirtualBox, quindi il partizionamento non rispecchia i bisogni reali di un normale utente.<br />

Inoltre la capacità dei dischi riprodotti nelle immagini è puramente indicativa; gli hard disk odierni permettono un partizionamento di certo soddisfacente per qualsiasi utilizzo.}} 

{{Warning|L'immagine ISO che è stata scaricata dal link del FedoraProject sopra riportato DEVE essere masterizzata come '''immagine''' e non come '''disco dati'''.<br />
Per maggiori informazioni su come creare un CD bootabile, consultare la [http://docs.fedoraproject.org/it-IT/Fedora/17/html/Burning_ISO_images_to_disc/index.html documentazione ufficiale del FedoraProject].<br/>
Per creare invece una Usb bootabile seguire [https://fedoraproject.org/wiki/How_to_create_and_use_Live_USB/it queste] istruzioni.}}

{{nota|Per i possessori di Windows...|È consigliabile creare un dischetto di ripristino, qualora fosse presente, del sistema operativo Windows, a scanso di eventuali problemi futuri e, comunque, di eseguire un backup dei propri dati importanti.}}


Per l'installazione occorre inserire il disco/usb e da Bios scegliere di eseguire il boot da CD/usb.<br />
Verrete subito accompagnati ad una schermata nera in cui sono presenti tre voci: '''Install Fedora''', '''Test Media & Install Fedora''' e la voce '''Troubleshooting''', per la quale, selezionandola e premendo invio, vengono proposte queste azioni:
[[File:IMMAGINE|thumb|250px|Schermata]]
* ''Install Fedora in basic graphics mode'', per chi avesse problemi hardware, in particolare sulla scheda video (al di sotto compare la descrizione breve), userà i driver vesa; 
* ''Rescue a Fedora system'' (per chi avesse problemi di avvio per la mancata installazione, ad esempio, di Grub2 oppure per modificare i files di un'installazione esistente);
* ''Run a memory test'' (per controllare la memoria del sistema);
* ''Boot from local drive'' (per bootare dall'hard disk già presente);
* ''Return to main menù'' (per ritornare al menù principale).

In tutte le azioni è possibile premere il tasto tab per inserire eventuali opzioni, e sono tutte selezionabili, oltre che con le frecce, anche con la lettera di colore diverso rispetto al resto del testo.<br />
Con il tasto "esc", invece, si torna al riquadro precedente.<br />

Nella schermata principale è consigliato scegliere '''Test Media & Install Fedora''' (che al boot è l'opzione già evidenziata); verrà eseguito un controllo dell'integrità del supporto e verrete poi introdotti all'installazione vera e propria.<br />
Se il supporto è integro, potrete scegliere la lingua predefinita per il sistema. Dopo aver selezionato la lingua, selezionate il piccolo riquadro sotto la lista (''Set keyboard to default layout for selected language.'') in modo che si setti anche la tastiera secondo la lingua che avete scelto.<br />

Se avete una connessione via cavo dovrebbe essere già tutto configurato, se non l'avete è questo il momento di configurare a dovere la vostra rete.<br/>

=Menù Principale=
Dopo aver scelto la lingua arriverete al menù principale del nuovo anaconda, in cui sono presenti le voci '''Localizzazione''', '''Software''' e '''Storage'''.

[[File:IMMAGINE|thumb|250px|Schermata]]

{{nota|Attenzione al nuovo Anaconda|Nel nuovo Anaconda, per salvare le modifiche fatte durante l'installazione, e per tornare al menù precedente, assicurarsi di premere il pulsante '''Fatto''' in alto a sinistra nella pagina, appena sotto al nome del menù.}}

==Localizzazione==
[[File:IMMAGINE|thumb|250px|Schermata]]
Nel sottomenù Localizzazione, sono presenti le voci ''Data & Ora'' e ''Lingua'' (che dovrebbero essere già impostate correttamente se avete scelto correttamente la vostra lingua precedentemente); se le voci non sono corrette cliccateci sopra e modificatele secondo i vostri bisogni.

==Software==
Nella categoria Software sono presenti tre voci: ''Sorgente di Installazione'', ''Selezione del Software'' e ''Configurazione di Rete''.<br/>
[[File:IMMAGINE|thumb|250px|Schermata]]
Se siete connessi a internet via cavo ethernet il riquadro Configurazione di Rete dovrebbe segnalare "Interfaccia wired (p2p1) connessa", se invece volete usare altre impostazioni di rete configuratele ora.<br/>
Una volta che la connessione via rete è attiva, i due riquadri Sorgente di Installazione e Selezione del Software dovrebbero diventare grigi con un triangolino arancione in alto a destra, segno che sta Anaconda sta scaricando le informazioni e i dati per procedere poi all'installazione del sistema. Una volta che sono stati scaricati i sorgenti di installazione necessari potrete cliccare sulla voce "Sorgente di Installazione" per definire delle voci avanzate:
* Scegliere se recuperare i pacchetti da un file iso di un dvd precedentemente scaricato e presente su un hard disk o partizione oppure se scaricare i dati dalla rete (questa è l'opzione che ci interessa e che dovrebbe già essere cliccata), con la possibilità di specificare il protocollo di trasmissione (http, https, ftp, nfs) o "Mirror più vicino", che è la scelta migliore, poiché in base alla nostra locazione useremo sempre il server più vicino e quindi più veloce. In caso vogliate specificare un indirizzo server particolare o voleste indicare un indirizzo interno alla vostra rete da usare per installazione tramite nfs (guide ufficiali [http://docs.fedoraproject.org/en-US/Fedora/17/html/Installation_Guide/ch-Installation_Phase_2-x86.html#s1-begininstall-nfs-x86 in inglese] e [http://docs.fedoraproject.org/it-IT/Fedora/11/html/Installation_Guide/ch03s05s02.html in italiano], quest'ultima parzialmente obsoleta), specificatelo nel campo seguente.;
* L'altra casella selezionabile richiede se scaricare dal server i pacchetti predefiniti al momento del rilascio o se scaricare i pacchetti più aggiornati possibile. Di default dovrebbe essere disabilitata e il consiglio è di mantenerla così, in modo da scaricare tutti i pacchetti già aggiornati ed evitare un aggiornamento in seguito.<br/>

Una volta sistemati i sorgenti di installazione arriviamo alla parte cruciale e più importante del processo: la "Selezione del Software". Cliccando sulla voce si entra in un sottomenù in cui è possibile scegliere quali software installare sul sistema. Nella colonna a sinistra si può scegliere tra i vari ambienti disponibili (Gnome, KDE, Xfce, e molti altri..), mentre nella colonna a destra ci sono i cosidetti "add-on", delle raccolte opzionali di pacchetti per i più disparati usi, si va dalla suite per l'ufficio libreoffice, all'IDE per lo sviluppo di applicazioni Eclipse, a molte altre scelte.<br/>
Poiché questa vuole essere una guida illustrativa è stato scelto un ambiente minimale senza add-on.<br/>
Fatte le vostre scelte cliccate sul pulsante '''Fatto''', come spiegato nella nota precedente.<br/>

==Storage==
[[File:IMMAGINE|thumb|250px|Schermata]]
Nella sezione Storage verrete introdotti al partizionamento dei dischi su cui installare poi il sistema. Tutti i dispotivi connessi al sistema verranno identificati e potrete selezionarli per l'installazione.<br/>
Nella parte bassa dello schermo si può selezionare "Sommario completo dei dischi e delle opzioni", che aprirà una finestra in cui sono presenti tutti i dispositivi connessi; in questa finestra è possibile selezionare quali dischi includere nel processo di partizionamento e quali invece ignorare completamente.<br/>
{{nota|Dispositivi connessi durante l'installazione|Nella finestra "Sommario completo dei dischi e delle opzioni" si possono selezionare i dispositivi da includere nell'installazione. I sistemi operativi presenti sui dispositivi che non verranno inclusi in questa finestra non entreranno a far parte delle voci di grub2 dopo il riavvio (se si sceglie di installare grub2 sul disco rigido).}}

Per perplessità e dubbi su come meglio partizionare il proprio hard-disk il consiglio è di consultare la guida all'installazione di fedora, specialmente la sezione dedicata al [[Installazione_Fedora_18#Storage|partizionamento]].<br/>

Una volta che avete impostato tutti i parametri necessari nel menù principale, se non ci sono più triangoli arancioni che indicando eventuali problemi, si può procedere con il downlaod e l'installazione dei pacchetti scelti.

=Installazione=
[[File:IMMAGINE|thumb|250px|Schermata]]
Cliccando su "Avvia Installazione" in basso a destra si inizierà il download e l'installazione dei pacchetti selezionati precedentemente.
Durante l'installazione viene richiesto, in alto nella schermata, di inserire la password di root, per la quale verrà verificata la relativa robustezza. Cliccando poi su "Fatto" in alto a sinistra si torna al menù di installazione che intanto continua con l'installazione.<br/>

=Conclusione=
Per le configurazioni di installazione comuni leggere la documentazione per l'[[Installazione_Fedora_18|installazione di fedora]].<br/>

That's all folks, enjoy.

[[:Categoria:Installazione]]
[[Categoria:Scrittura in corso]]
