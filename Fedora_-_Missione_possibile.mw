== Introduzione ==

* Ti sei deciso di installare Fedora ma non sai come fare?
* Hai appena installato Fedora e non hai idea come procedere?
* Hai voglia di provare Fedora ma non sai a cosa andrai incontro?
* Ti interessa Linux ma ti sembra tutto arabo?

Per tutte queste domande una risposta è sicuramente valida: '''è normale!'''<br>
Infatti, quando ci si avvicina per la prima volta al mondo Linux i dubbi e le perplessità iniziali possono essere molteplici. Un file system diverso, un'installazione diversa e una configurazione del sistema molto più curata nei dettagli, spesso diventano ostacoli insormontabili.<br>
Tuttavia un passaggio da altri sistemi operativi a Linux Fedora è più semplice di quello che si pensa, con il suggerimento di non fare confronti con altri S.O. ma di ripartire da zero. Vedrai che in questo modo la missione diventerà presto un successo.

Prima di addentrarci in alcuni aspetti fondamentali del tuo nuovo sistema operativo, però, vediamo un po' di storia.

== Linux, un po' di storia ==

=== Il Kernel ===
Spesso quando si parla di Linux si intende un sistema operativo completo, come nel nostro caso Fedora. Questo, però, non è del tutto esatto, perchè con Linux si intende solamente il kernel del sistema, ovvero la parte che si occupa della gestione del processore, della memoria e delle componenti hardware. Per comunicare con il sistema invece si ha bisogno di un'interfaccia utente, che può essere testuale (una shell) oppure grafica (la cosiddetta GUI – Graphic User Interface).

=== GNU/Linux ===
Ora, tutte le distribuzioni che troviamo adesso in circolazione e che fanno sì che ci si può avvicinare con meno difficoltà all'ambiente Desktop, devono gran parte del loro successo al progetto GNU, che poi ha trovato in GNU/Linux il binomio perfetto. GNU (che significa “GNU is not Unix” - GNU non è Unix) nasce come sistema operativo completamente libero, utilizzando la licenza GPL (General Public Licence) che sancisce e protegge le libertà fondamentali che permettono l'uso e lo sviluppo collettivo e naturale del software.<br>
Vengono creati programmi per ogni necessità informatica, ma per diventare un sistema operativo vero e proprio mancava ancora una parte importante, un kernel che potesse gestire la parte “hardware”. Quando nel 1991 Linus Torvalds scrisse il primo kernel e lo rilasciò liberamente era arrivato il momento della nascita di un nuovo sistema operativo, che venne chiamato GNU/Linux; finalmente si era aperta la strada per entrare nel mercato Desktop.

=== Il software libero ===
Una delle caratteristiche fondamentali, che ha contribuito al successo del kernel Linux e di conseguenza delle applicazioni e del software legato ad esso, è il fatto che viene rilasciato l'intero codice sorgente, in modo che possa essere modificato e sviluppato dalla comunità. A differenza del software proprietario, in cui il codice sorgente rimane blindato e in cui l'utente finale non ha alcun diritto sul software tranne la possibilità di utilizzarlo pagandolo, il software libero stimola la condivisione delle conoscenze; un aspetto importante che ha portato presto al software Open Source.

{{nota|titolo=Software Open Source|contenuto=E' un software rilasciato con un tipo di licenza per la quale il codice sorgente è lasciato alla disponibilità di eventuali sviluppatori, in modo che con la collaborazione (in genere libera e spontanea) il prodotto finale possa raggiungere una complessità maggiore di quanto potrebbe ottenere un singolo gruppo di programmazione.}}

== Fedora che cos'è? ==

Fedora è un sistema operativo basato su Linux che presenta gli ultimissimi software liberi ed open source. Prende il suo nome da un cappello degli anni '20, logo molto noto della società che sponsorizza il progetto, ovvero Red Hat.<br>
L'uso, la modifica e la distribuzione di Fedora è sempre libera per chiunque e per sempre. E' creata da un insieme di persone in tutto il mondo che lavorano come una comunità: il Fedora Project.<br>
Il progetto Fedora cerca di seguire 2 principi fondamentali:
* Fedora significa rapido progresso di contenuti liberi e software Open Source
* Fedora crede nel motto “una volta libero, sempre libero”

Il ciclo di vita di una release di Fedora è di 6 mesi, il che significa che ci sono due rilasci stabili ogni anno e che di conseguenza Fedora è una delle distribuzioni Linux più all'avanguardia. Allo stesso modo, quindi sempre per un anno, una versione ''n'' viene supportata e mantenuta dalla comunità. Dopodichè il mantenimento della release si sposta alla ''n+1''.

Fedora fuziona su tutti i tipi di hardware e può essere utilizzata nei più svariati modi, sia esso Desktop, un Netbook, un Laptop o un Server.<br>
Infine c'è da sottolineare che Fedora come desktop predefinito utilizza GNOME. (vedi capitolo successivo)

== Il Desktop di default: GNOME ==

{{nota|titolo=Installazione|contenuto=Per una guida di installazione passo passo scegli una delle guide di installazione che trovi nella categoria apposita.}}

L'installazione è stata terminata con successo e al primo login ti trovi davanti una scrivania nuova: GNOME ('''G'''NU '''N'''etwork '''O'''bject '''M'''odel '''E'''nvironment). Un Desktop Environment sconosciuto, che già dal primo impatto è molto diverso rispetto alle interfacce grafiche alle quali probabilmente sei abituato.
[[Image:gnome_base.jpg|center|thumb|400px|Gnome dopo la prima installazione si presenta così]]

{{nota|titolo=Desktop Environment|contenuto=Verrà trattato solamente il Desktop di default, ma è importante sapere che si possono usare molti altri DE: KDE, Xfce, Lxde, Fluxbox e molti altri.}}
[[Image:gnome_app.jpg|left|thumb|400px|Le applicazioni presenti possono essere visualizzati anche per categoria]]
Si nota fin da subito che è un Desktop pulito, privo di icone e menu. Quello che vedi si chiama Gnome-Shell, una scrivania interattiva, e portando il mouse in alto a sinistra noterai subito perchè.<br>
Toccare l'angolo superiore sinistro equivale al click su "Attività"; le finestre aperte verranno minimizzate e sul Desktop compariranno al centro. A sinistra avrai un menu di avvio veloce, altamente configurabile, a destra ci saranno le aree di lavoro. CLiccando in alto su "Applicazioni potrai vedere e scegliere le applicazioni installate sul tuo sistema, come nell'immagine a sinistra.<br>
Riportando il mouse nell'angolo superiore sinistro potrai tornare alle finestre aperte o, se non ne avessi, alla schermata iniziale.<br>
Come per il cosiddetto "hot corner" in alto a sinistra, esiste un altro angolo in basso a destra. Portando il mouse in quella posizione apparirà una barra inferiore di sfondo nero, sulla quale potrai leggere le applicazioni in background, i messaggi di sistema oppure le funzionalità chat.
[[Image:gnome_utente.jpg|right|thumb|250px|Il menu utente sembra non avere il pulsante per spegnere la macchina]]
Tornando sul pannello superiore noterai delle icone a destra, tra cui il volume, la rete e la gestione della batteria. Segue il tuo nome utente, che con un click apre il menu indicato a destra.<br>
A prima vista sembra non esserci il pulsante per spegnere la macchina, ma premendo il tasto <ALT> noterai che la voce "Sospendi" cambia in "Spegni". In alternativa esiste un'estensione che fa apparire in modo permanente e senza premere il tasto ALT le voci "Iberna" e "Spegni".<br>
Alcune particolarità nell'utilizzo di Gnome-Shell:
* '''Tasto "Win":''' Equivale al hot corner in alto a sinistra dello schermo
* '''ALT+F2:''' si aprirà una linea di comando, inserendo "r" e premendo <Invio> per esempio si riavvia Gnome-Shell
* '''Ctrl+Alt+Freccia su/giù:''' si passa da un Desktop virtuale (area) all'altro
[[Image:gnome_sistema.jpg|left|thumb|250px|Molte cose si possono configurare direttamente da qui]]
All'interno del menu utente troverai un'altra voce importante, le Impostazioni di Sistema, dove potrai impostare lo schermo, la rete, il mouse, tastiera, la stampante e molto altro.
Queste sono, a grandi linee, le cose basilari del Desktop di default. Naturalmente c'è molto altro da sapere su Gnome, dalle personalizzazioni alle estensioni disponibili, ma è possibile anche installare ulteriori pacchetti di amministrazione. Piano piano imparerai a modificare l'aspetto di Gnome lavorando semplicemente sui file CSS e a tal proposito il consiglio è, magari tra un po' di tempo, quello di leggere la [[GNOME:Estensioni e personalizzazioni| guida avanzata sulla configurazione di Gnome]].

Per adesso cerca di esplorare il più possibile il tuo nuovo Desktop, ricordandoti che finchè sei loggato come utente non potrai arrecare danni al sistema. Quando invece ti viene chiesta la password di root devi prestare molta attenzione, perchè ogni cambiamento fatto da amministratore è potenzialmente pericoloso per la stabilità del sistema stesso.<br>
Noterai come alcuni aspetti, come Nautilus il file manager, ti saranno familiari, altri invece necessitano di un po' più di tempo per essere assimilati. Il file system, per esempio, è sicuramente mlto diverso da tutti gli altri sistemi operativi, ma non per questo nasconde ostacoli insormontabili. A tal proposito ti potrai leggere l'[[Il File System| apposita guida]].

== Strumenti di sistema: primi dubbi ==

=== Installazione delle applicazioni aggiuntive ===
Fedora, come tutte le distribuzioni Linux, è un vero sistema multi-utente, nel senso che è in grado di gestire un'infinità di utenti indipendentemente, attribuendo al solo amministratore (root) i permessi di installazione di applicativi, di modifiche su file di configurazione ecc.<br>
Detto questo la rpima differenza rispetto alle macchine con sistemi operativi Microsoft sta proprio in questa distinzione netta tra utente e amministratore, che di fatto su win spesso sono la stessa persona. Non è solo una necessità di un sistema multi-utente, ma chiude le porte a moltissimi malware e cavalli di troia, che non avendo i permessi di root non riescono ad arrecare nessun danno al sistema.

{{Nota|titolo=Password di root!|contenuto=E' la chiave per il tuo sistema, '''conservala bene''' e non darla mai, per nessun motivo, a terzi. Inoltre non dovresti mai attuare meccanismi che aggirano l'inserimento della password di root!}}

Fedora è un sistema rpm-based, il che vuol dire che per l'installazione di pacchetti software si avvale di formati RPM, che deriva da '''R'''ed Hat '''P'''ackage '''M'''anager.
[[Image:PackageKit.jpg|right|thumb|300px|PackageKit è il gestore grafico di pacchetti RPM di Fedora]]
Per gestire il processo di installazione/disinstallazione Fedora si avvale di PackageKit, un tool grafico che potrai trovare in ''Applicazioni > Srumenti di Sistema > Aggiungi/rimuovi software''.<br>
L'utilizzo di PackageKit è molto intuitivo:
* A sinistra si può cercare il pacchetto o farsi elencare un gruppo di applicazioni
* Sulla destra verranno visualizzati i songoli pacchetti del gruppo e il loro stato (installato o no)

Se fai click su un pacchetto, in basso ti verrà visualizzata una breve descrizione e la sua dimensione. Potrai selezionare o deselezionare il pacchetto mettendo o togliendo il classico "baffo" verde. Questa operazione può essere ripetuta per tutte le applicazione che desideri installare o disinstallare.<br>
Terminata questa operazione devi solo confermare tutto con "Applica". Il sistema a questo punto verifica tutte le dipendenze, ovvero di pacchetti aggiuntivi che sono necessari per il corretto funzionamento dell'applicazione stessa.<br>
Alla fine di tutti i controlli ti verrà chiesta la ''password di root'' e l'operazione comincerà, elencandoti tutte le applicazioni e le dipendenze che sono state installate o disinstallate. Con un po' di pratica vedrai presto che installare applicazioni nuove con PackageKit è davvero molto facile.<br>
Le applicazioni installate saranno disponibili immediatamente nel menu ''Applicazioni'' che abbiamo visto durante il piccolo excursus su Gnome. Verranno automaticamente inserite nella categoria di competenza, da dove li potrai lanciare con un semplice click.

=== I Repository, ovvero, la banca dati ===
Tutti i pacchetti RPM disponibili per Fedora sono raccolti in più server, i cosiddetti repository. Sono questi server che Fedora tramite la GUI PackageKit interroga per reperire informazioni su un determinato pacchetto o gruppo di applicazioni, e allo stesso modo verifica se sono disponibili degli aggiornamenti. Infatti, forse lo hai già notato, il sistema è preimpostato per verificare giornalmente la disponibilità di aggiornamenti e di comunicarteli tramite la barra inferiore. Se lo vorrai potrai installarli con un semplice click. Questa impostazione potrà essere modificata da ''Sistema > Preferenze > Aggiornamento Software''.<br>
Fedora ha già a bordo i repository "ufficiali", ma ne esistono molti altri. Il motivo per cui Fedora fornisce solo i suoi repository è facile intuirlo:<br>
Fedora, come già detto prima, utilizza solamente software libero e privo di licenza. Motivo per cui molti plugin o applicativi non sono presenti. Ecco il motivo per cui vale la pena installare almeno altri due repository.

==== RPMFusion ====
Questi repository, che si distinguono in ''free'' e ''non-free'', rappresentano l'unione di alcuni repository già molto forniti precedentemente, motivo per cui dopo questa fusione contengono un'infinità di software.<br>
Per installarli si può seguire la pagina di [http://rpmfusion.org/Configuration| RPMFusion], ma potete anche consultare la nostra guida dedicata all'installazione dei repository [RPMFusion].

[[Categoria:Installazione]]
